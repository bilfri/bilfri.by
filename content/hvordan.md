+++
title = "Hvordan?"
date = "2023-08-14"
description = "For at finde ud af hvordan en bilfri by kan se ud, kan vi se på hvordan andre byområder har gjort det. Derudover har blandt andet Berlin Autofrei kommet med et visionært forslag til hvordan en storby kan gøres meget bedre ved at blive bilfri. Men det er ikke nok at vide hvad der skal ændres, for det sker ikke af sig selv. Der skal protesteres og organiseres politisk før vi kan gøre os nogen forhåbning om en bilfri by."
+++

Med alle de gode grunde der er til at gøre København Bilfri er der kun et spørgsmål at stille: Hvordan lykkes vi med det?

## Gode eksempler
Den grønne tænketank Concito har udgivet en rapport med eksempler på bilfri områder:
[Bilfri Byområder](https://concito.dk/udgivelser/bilfrie-byomraader)

Det er eksempler fra europæiske byer, der ligner København. De viser at byrummet bliver meget mere levedygtigt hvis det befries for bilerne. Samtidigt stoppes væsentlige dele af CO2 udledningen og alles transportbehov dækkes.

Men områderne er alle stadig i en størrelse hvor de ikke rigtig batter. De største bilfri byområder i verden ligger i Marokko. I nogle af de gamle traditionelle byområder, såkaldte [medinaer](https://da.wikipedia.org/wiki/Medina_(bydel)), er gaderne bygget til at blive brugt af mennesker. Biler er for store til at køre de fleste steder. Det største af den slags områder er medinaen Fes el Bali, I byen Fes. Området har 156.000 indbyggere og er dermed [verdens største bilfri byområde](https://en.wikipedia.org/wiki/List_of_car-free_places) på indbyggertal.

![Fes-el-bali](/img/fes-el-bali.jpg)

*foto: [Wikimedia](https://commons.wikimedia.org/wiki/File:Fes-el-Bali_(Old_Medina),_Fes_(6218470592).jpg)*

Det er imponerende, men samtidigt også ret tragisk at tænke at bilismen har overtaget alle større byer verden over. Det skal være løgn!
> Hvis København blev gjort bilfri inden for metroringen, som Bilfri By foreslår det, ville det tangere rekorden på 156.000 indbyggere og blive **verdens største bilfri byområde**.

Det er værd at kæmpe for! At vise hvordan det kan tilkæmpes og udføres ville have enorm påvirkning for alle de andre byer der kæmper for at blive bilfri.

### Bilfri By Berlin (Berlin Autofrei)

I Berlin arbejder gruppen [Berlin Autofrei](https://volksentscheid-berlin-autofrei.de/wie.php?lang=en) på et lignende forslag. Deres kampagne kan bruges som inspiration.

## Arrangér en cykeldemo
Desværre lader politikere sig sjældent overbevise af gode argumenter. Især på trafikområdet sidder de så fast at der skal noget mere motivation til. Derfor skal der afholdes nogle fede demoer for en Bilfri By!

Det kan blandt andet gøres med protestkonceptet Critical Mass. Det handler om at afholde en festlig fælles cykeltur rundt i byen hvor der cykles på kørebanen.

### Ruter til cykeldemo

Her er fem gode ruter til at lave Bilfri By cykelture:

<div id="map">

<script type="text/javascript" src="/routes/route1.js"></script>
<script type="text/javascript" src="/routes/route2.js"></script>
<script type="text/javascript" src="/routes/route3.js"></script>
<script type="text/javascript" src="/routes/route4.js"></script>
<script type="text/javascript" src="/routes/route5.js"></script>
<script type="text/javascript" src="/routes/map.js"></script>

</div>


### Critical Maps

[Critical Maps](https://www.criticalmaps.net/map#12/55.6935/12.6037) er en app og hjemmeside, der kan bruges til at finde andre medcyklister til fælles cykeltur. Den er lavet af Critical Mass bevægelsen, som Bilfri By er udsprunget fra. Den fungerer ved at man via GPS deler sin lokation sidste fredag i måneden, og så på et kort kan se om der er andre der er med.

Den indeholder også god info om hvordan man sikrer ruten ved løbende at lukke af for sideveje mens man cykler rundt.

### Videoer fra tidligere Bilfri By ture

Her kan ses nogle videoeksempler på hvordan det kan se ud:

#### April 2022
{{ yt(id="Xg8uoe-W4bI") }}

#### April 2021
{{ yt(id="DeE-d3g5bPE") }}
